德道经帛书本(无翻译).[...这里面代表帛书甲本残缺的文字,由帛书乙本补上,如果乙本此处也残缺由王本补上...]方括号外代表帛书甲本存在的字.
            第三十八章(今本德经第三十八章)
[上德不德,是以有德;下德不失德,是以无]德.
上德无[为而]无以为也.上仁为之[而无]以为也.上义为之而有以为也.上礼[为之而莫之应也,则]攘臂而扔之.
故失道而后德,失德而后仁,失仁而后义,[失义而后礼.夫礼者,忠信之薄也],而乱之首也.
[前识者],道之华也,而愚之首也.是以大丈夫居其厚而不居其薄;居其实不居其华.故去彼取此.
            第三十九章
昔之得一者,天得一以清,地得[一]以宁,神得一以灵,谷得一以盈侯[王得一]而以为[天下]正.
其致(戒)之也,谓天毋已清将恐[裂],谓地毋[已宁]将恐[发],谓神毋已灵[将]恐歇,谓谷毋已盈将恐竭,谓侯王毋已贵[以高将恐蹶].
故必贵而以贱为本,必高矣而以下为基.夫是以侯王自谓[孤]寡不毂.
此其[贱之本舆,非也]?
是故不欲[禄禄]若玉,硌[硌若石].
            第四十章
[上士闻道,勤能行之.中士闻道,若存若亡.下士闻道大笑之.弗笑,不足以为道.
是以建言有之曰:明道如昧,进道如退,夷道如h.
上德如谷,大白如辱.广德如不足,建德如偷.
质真如渝.大方无隅,大器免成,大音希声,大象无形,道袤无名.夫唯]道,善[始且善成].
            第四十一章
[反也者],道之勤也;弱也者,道之用也.
天[下之物生于有,有生于无].
            第四十二章
[道生一,一生二,二生三,三生万物.万物负阴而抱阳],冲气以为和.
天下之所恶,唯孤寡不毂,而王公以自名也.
物或损之[而益,益]之而损.
古人[之所]教,亦我而教人.
故强梁者不得死.我[将]以为教父.
            第四十三章
天下之至柔,[驰]聘于天下至坚.
无有入无间.
吾是以知无为[之有]益也.
不[言之]教,无为之益,[天]下希能及之矣.
            第四十四章
名与身孰亲?身与货孰多?得与亡孰病?
甚[爱必大费,多藏必厚]亡.
故知足不辱,知止不殆,可以长久.
            第四十五章
大成若缺,其用不弊.大盈若盅,其用不穷.
大直如屈,大巧如拙,大赢如肭.
燥胜寒,静胜热,清净可以为天下正.
            第四十六章

